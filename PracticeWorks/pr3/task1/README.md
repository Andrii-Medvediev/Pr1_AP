# Опис програми

Програма виконує пошук мінімального елемента в двовимірному масиві, який вдвічі більше першого елемента масиву. Масив генерується з випадковими числами, а його розмірність задається користувачем через консоль. Програма демонструє три підходи до виконання: синхронний, Work Stealing (Fork/Join Framework) і Work Dealing (Executor Service та Thread Pool).

Клас Main реалізує основну логіку програми, включаючи отримання розмірності двохвимірного масиву від користувача, ініціалізацію масиву, виконання трьох методів пошуку мінімального елемента та замір часу для кожного підходу.

Клас ArrayUtils містить допоміжні методи, такі як генерація масиву (initArray) і пошук мінімального елемента в масиві або його частині.

Клас WorkDealing використовує пул потоків (Thread Pool) для розподілу частин масиву між потоками. Кожен потік обробляє свою частину, а результати об'єднуються, щоб знайти глобальний мінімум. Цей підхід підходить для задач із рівномірним розподілом навантаження.

Клас WorkStealing використовує ForkJoinPool, який реалізує Work Stealing: завдання автоматично розподіляються між потоками, і вільні потоки можуть брати ("красти") роботу з черг інших потоків. Цей підхід ефективний для задач із нерівномірним навантаженням.

# Опис результатів

Для невеликих розмірів масиву синхронний підхід і Work Dealing виявилися найшвидшими, оскільки накладні витрати на створення та синхронізацію потоків були мінімальними. Work Stealing спрацював повільніше через більш складну структуру розподілу задач.

Для великого масиву паралельні підходи (Work Stealing і Work Dealing) значно перевершили синхронний підхід, оскільки дозволили розподілити навантаження між потоками. Work Dealing був трохи швидшим за Work Stealing завдяки статичному розподілу задач, що зменшило накладні витрати на "крадіжку" завдань. Однак, якщо б навантаження було нерівномірним, Work Stealing міг би проявити себе краще, оскільки він динамічно перерозподіляє задачі між потоками.

# Висновки
- Work Dealing є найефективнішим для задач із рівномірним навантаженням.
- Work Stealing демонструє стабільність і краще підходить для нерівномірного навантаження.
- Синхронний підхід доцільно використовувати лише для малих обсягів даних.